Spolszczenie dla Kindle Paperwhite (1-szej i 2-giej generacji) oraz Kindle Touch
================================================================================

Witam w repozytorium kodu spolszczenia dla czytników Kindle Paperwhite 1-szej i 2-giej generacji, oraz Kindle Touch.


JAKIE FUNKCJONALNOŚCI ZAWIERA SPOLSZCZENIE?
 
1) Menu i komunikaty ekranowe są w języku polskim.

2) Do klawiatury ekranowej zostały dodane brakujące polskie znaki diakrytyczne czyli popularne ogonki (ą,ę,ć, itp.).  Są one dostępne po naciśnięciu i przytrzymaniu odpowiedniej litery (np. A -> Ą, E -> Ę, itd.).
   
3) Funkcja tłumaczenia tekstu obsługuje język polski (i kilka innych dodatkowych języków), przy wykorzystaniu Translatora Google instalowanego obok lub zamiast (dot. Kindle Touch) oryginalnego Bing.

4) Włączona została ukryta opcja reflow w PDF.
   
5) Domyślne zakładki w przeglądarce internetowej zastępuje zestawem zakładek do polskich stron, a wyszukiwarki w  Wikipedii i Google domyślnie odwołują się do polskich wersji tych serwisów.
   
6) Zawiera hack zmniejszający szerokość marginesów, który można wyłączyć kopiując do katalogu localization plik o nazwie original_margins i restartując czytnik.
   
7) Zawiera też hack zmieniający zestaw dostępnych rozmiarów czcionki, który można wyłączyć kopiując do katalogu localization plik o nazwie original_fontsizes i restartując czytnik.
Uwaga: W przypadku Kindle Touch zmiana rozmiarów czcionki dotyczy tylko książek w formacie MOBI.




